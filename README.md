# jojoOnline


Jojo Computer Institute student database leh online Test profile atana ka siam a ni a. Hei hi ka siam vawi khatna a ni. Kum 2021 may thla tir atangin kan siam a, thla khat vel chu ka siam ve tawh a ni.

covid-19 second wave len lai a ni a, mizoram chhungah pawh nimin thleng khan mi 44 an thi tawh a. Sorkarin hripui inkaidarh a thlen nasat loh nan total lockdown min puan hnan a, kan institute pawh class kan kal thei lo va, kan khar a ni. In chhungah kan inkhung nasa a, kan inkhung chhung hian nodejs hmangin website hi ka han build ve a ni. Mahni inzir nan chuan duhthusam hun tha kan nei a, mahni inzir belh nan leh programming luh chilh nan a tangkai hle mai. A khat tawkin kar khatah vawi 2 or vawi 1 te kan feh a, chawhmeh kan la leh zauh thin. A bak chu lehkha chhiar nan te, computer khawih nan te leh tv-a youtube en nan te hun kan hmang ber thin a ni.

vawiin hi 02/07/2021 a ni a. covid avangin mi 95 an thi ta a. Nimin khan nikhum batch a miten online exam an nei a, hei hi mscte hnuaia online exam nei hmasa ber an ni.

Vawiin hi ni 24/08/2021 a ni a. Covid avangin mi 200 an thi ta chiah a. Kan website siam pawh upload turin ka inbuatsaih mek a ni. Ka tum dan chuan github to codedeploy to codepipeline to ec2 tia upload ka tum deuh a ni. Engpawhnise, covid veite pawh lo dam zel rawh se.

vawiin hi ni 26.08.2025 a ni a, chhun vanglai dar 12 leh a chanve a ni a. Insakna atangin kan haw thla a. Tunlai chu kan website hi update deuh tulin ka hria a. aws ka en kual a, cloud9-ah ka lut a. Nodejs programming hmanga kan institute website ka lo siam tawhte ka enlet a. Covid lai khan ka lo siam nasain kan lo buaipui nasa hle mai a. Github-ah repository ka dah hi a readme file ka hmu thut a. Lung a tileng fu mai a. Tunah chuan covid a awm tawh lo va, covid laia kan ngaihtuahna baihvaizia leh hlauhthawnzia te pawh kha tam tak chuan kan hre tawh lo maithei a. Mahse kan  website hi  covid kha lo thleng lo se apiang lo maithei, a chhan chu website siam tur chuan inzir turin hun neih a ngai em a. Mahni line leh eizawnna a nih loh chuan hun pek hi kan ui zel a, khatia lockdown lai hun awl remchang kha website siam nan ka hmang ta a. He website pawh hi a lo pian phah ta a ni. Website siam hi lehkhabu ziah leh siam nen a inang a, hun tha leh ngaihtuahna heh em em a. Kan institute tana website tangkai tak covid laia ka lo siam hman kha thil vanneihthlak tak niin ka hre leh ta a ni.
